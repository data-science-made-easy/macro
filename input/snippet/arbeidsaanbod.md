**Een permanent hoger arbeidsaanbod vergroot geleidelijk de omvang van de productiecapaciteit.** We simuleren een verhoging van het structureel arbeidsaanbod, bijvoorbeeld door een stijging van de arbeidsparticipatie. De plotse toename van het arbeidsaanbod veroorzaakt een sterke initiÃ«le stijging van de werkloosheid en een daling van de lonen. De hogere werkloosheid drukt de loonkosten en daarmee ook de afzetprijzen. Zowel binnenlandse consumptie als export stijgt door lagere prijzen. De werkloosheid daalt traag aangezien het scheppen van nieuwe werkgelegenheid geleidelijk verloopt. Gedurende de eerste jaren verslechtert het overheidsbudget door de gestegen uitgaven aan uitkeringen door de hogere werkloosheid. Daarna plukt ook het overheidssaldo de vruchten van de geleidelijke expansie van de economie.
