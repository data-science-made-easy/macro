Deze tool is gebaseerd op uitkomsten van het <A HREF="https://www.cpb.nl/sites/default/files/omnidownload/CPB-Notitie-Het-macromodel-van-het-CPB-Saffier-3-0.pdf" TARGET="_blank">macro-model</A> van het CPB. Het helpt je om de werking van de Nederlandse economie beter te begrijpen. Je kunt zelf wijzigingen in het economisch beleid of de economische situatie kiezen en de macro-economische gevolgen daarvan bestuderen.

Wij gebruiken het macro-model voor twee toepassingen. Ten eerste, modeluitkomsten zijn de basis voor de ramingen van macro-economische variabelen. Deze ramingen van het zogenoemde basispad worden regulier gepubliceerd in het *Centraal Economisch Plan* (voorjaar) en de *Macro Economische Verkenning* (najaar). Daarnaast wordt het model ingezet voor de analyse van de macro-economische effecten van beleid, bijvoorbeeld in de doorrekeningen van regeerakkoorden en verkiezingsprogrammaâ€™s (Keuzes in Kaart). In deze toepassing worden beleidseffecten berekend door de uitkomsten op een pad met extra beleid te vergelijken met het basispad. Deze tool geeft inzicht in de tweede toepassing.

Voordat je deze tool gebruikt, willen we wel een belangrijke kanttekening plaatsen. Elk model is in opzet een vereenvoudiging van de werkelijkheid. Modeluitkomsten moeten daarom altijd kritisch beschouwd worden. Bijsturingen op basis van inzichten van experts en uitkomsten van andere modellen zijn vast onderdeel van elk ramings- en doorrekenproces. Die bijsturingen ontbreken in deze tool.

In het menu kun je het teken (stijging of daling), de omvang en het jaar van de impuls kiezen. Zo kun je bijvoorbeeld kiezen voor een geleidelijke verhoging van de inkomstenbelastingen. Bij de berekening wordt ervan uitgegaan dat de totale impuls in het laatste (vierde) jaar permanent is. Je kunt maximaal twee impulsen combineren. Bijvoorbeeld, een stijging van de overheidsconsumptie die gefinancierd wordt door hogere productgebonden belastingen. Aangezien het model niet geschikt is om grote impulsen door te rekenen, worden bandbreedtes van de impulsen aangegeven. Bij grotere impulsen is meer aansturing van het model door experts nodig, dit kan in deze tool niet. Resultaten worden gegeven in een tabel en in figuren (in afwijkingen van het basispad). Je kunt ook een volledig pdf-rapport downloaden.

Meer informatie is te vinden op <A HREF="https://www.cpb.nl/modellen" TARGET="_blank">cpb.nl/modellen</A>. Gebruik voor vragen over deze webtool het <A HREF="https://www.cpb.nl/contactformulier?name=Martijn%20Dijkstra&subject=Webtool%20Saffier" TARGET="_blank">contactformulier</A>.
